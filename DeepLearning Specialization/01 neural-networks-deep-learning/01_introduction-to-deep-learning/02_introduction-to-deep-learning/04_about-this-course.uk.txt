Отже, ти практично закінчив/ла 1-ий тиждень 1-ого курсу спеціалізації. Давай я коротко розкажу, що ти будеш вчити наступні кілька тижнів. Я як сказав в 1-ому відео, ця спеціалізація складається з 5-ти курсів. Ми зараз проходимо 1-ий з цих 5-ти курсів, в якому ти вивчаєш дуже важливі основи, справді найважливіші блоки глибокого навчання (ГН). Тож під кінець цього курсу, ти знатимеш як побудувати і змусити працювати 
глибоку нейронну мережу (НМ). Отже, трохи детальніше про цей курс. Матеріал цього курсу розрахований на 4 тижні. І ти зараз - в кінці 1-ого тижня. І вже ознайомився/лась зі вступом до ГН. В кінці кожного тижня є тест на 10 питань з множинним вибором, який ти можеш пройти, щоб зрозуміти наскільки добре 
засвоїв/ла матеріал. Тож, я надіюсь, після перегляду цього відео, ти збираєшся переглянути і ті питання. На 2-ому тижні ти вивчатимеш "Основи програмування НМ". Вивчиш структуру так званих алгоритмів "прямого поширення" (forward propagation) і "зворотнього поширення" (back propagation) і як ефективно впроваджувати нейронні мережі. Починаючи з 2-ого тижня, тобі також необхідно буде виконувати вправи з програмування, що дозволить тобі практично засвоїти пройдений матеріал, самостійно застосовувати алгоритми і переконуватись, що вони працюють. Я відчуваю задоволення, коли вивчаю роботу алгоритму, потім пишу для нього код і бачу, що він працює. Тож, надіюсь, тобі це теж сподобається. Вивчивши фреймворк для програмування НМ на 3-ому тижні, ти напишеш код для НМ з 1-им прихованим шаром. Добре. Отже, ти вивчиш всі необхідні ключові поняття, щоб впровадити і змусити працювати НМ. І вкінці, на 4-ому тижні, ти побудуєш глибоку НМ і НМ з багатьма шарами і переконаєшся, що вона працює. Тож, вітаю - залишилось ще одне відео! Надіюсь, що в тебе вже достатнє розуміння того, що відбувається в ГН. А, можливо, у декого з вас вже є ідеї до чого спробувати застосувати ГН. Отже, я надіюсь, що після цього відео ти перейдеш до 10-ти питань з множинним вибором, що йдуть наступним кроком після цього відео на сайті, і скористаєшся можливістю перевірити себе цими 10-ма питаннями з множинним вибором. І не засмучуйся, якщо не відповіш правильно на всі запитання з першого разу. Ти можеш пробувати скільки завгодно разів поки не зробиш це. Мені вони необхідні, щоб впевнитися, що я засвоїв всі поняття. Надіюсь тобі так само. Отже, після всього сказаного, хочу ще раз привітати з тим, що ти дійшов/ла до цього етапу і з нетерпінням чекаю зустрічі у відео 2-ого тижня.