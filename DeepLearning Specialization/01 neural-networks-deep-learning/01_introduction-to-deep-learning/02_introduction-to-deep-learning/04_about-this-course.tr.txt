Bu uzmanlık alanındaki ilk dersin birinci hafta materyallerinin sonuna yaklaşmak üzeresiniz. Önümüzdeki birkaç haftalık süreçte neler öğreneceğiniz hızlı bir fikir vereyim. İlk videoda bahsettiğim gibi bu uzmanlık alanı beş dersten oluşuyor. Ve şu anda bu beş dersten ilkinde, derin öğrenmenin yapı taşlarını ve gerçekten en önemli temellerini öğreneceğimiz dersteyiz. Bu dersin sonunda, bir derin sinir ağı kurmayı ve derin sinir ağları ile çalışmayı öğreneceksiniz. Ders içeriğinin detaylarına bakalım: Bu ders dört haftalık materyal içerir. Derin öğrenmeye giriş kısmını gördüğünüzde ilk haftanın sonuna gelmiş oluyorsunuz. Her haftanın sonunda, Ders materyallerini anlama düzeyinizi kontrol etmenizi sağlayacak 10 çoktan seçmeli soru bulunmaktadır. Bu videoyu izlemeyi tamamladığınızda Umarım bu sorulara bir göz atarsınız. İkinci hafta konularında, Sinir Ağı Programlamanın temelleri konusunu öğreneceksiniz. Algoritmalarda ileri ve geri yayılım dediğimiz aşamaları ve sinir ağlarının etkili bir şekilde uygulanması konularını da öğreneceksiniz. İkinci haftadan itibaren, materyallerden öğrendiklerinizi pratik yapmanıza ve algoritmaları kendiniz uygulayıp çalıştırmanıza izin verecek programlama egzersizlerimiz olacak. Bir algoritma öğrenip onu kodladığımda ve kendim çalıştırabildiğimde gerçekten tatmin edici oluyor. Umarım siz de bundan zevk alacaksınız. Üçüncü haftada sinir ağı programlama çatısını öğrendiğimizde tek katmanlı bir sinir ağı kodlayacaksınız. Sinir ağlarını uygulama ve çalıştırma ile ilgili anahtar kavramları öğreneceksiniz. Son olarak dördüncü haftada, derin ve çok katmanlı bir sinir ağı inşa edecek ve kendiniz çalıştıracaksınız. Evet, bundan sonraki videoları bitirmede başarılar. Umarım derin öğrenmede neler olduğu ile ilgili üst seviye bir bilgiye erişmişsinizdir. Belki de bazılarınız kendi derin öğrenme fikirlerinizi geliştirmeye ve uygulamaya dair fikirler edinmişsinizdir. Umarım bu videonun sonrasında ders sayfasındaki 10 çoktan seçmeli soruyu inceler ve öğrendiklerinizi kontrol edersiniz. Ve unutmayın, ilk seferde tüm soruları doğru cevaplayamayabilirsiniz ancak hepsini eksiksiz anladığınıza emin olana kadar tekrar çözebilirsiniz. Ben bu soruları kavramları doğru anladığımdan emin olmak açısından yararlı buluyorum. Umarım siz de böyle düşünüyorsunuzdur. Evet, bununla birlikte, buraya kadar gelebildiğiniz için hepinizi tebrik ediyor ve ikinci hafta konularında tekrar görüşmeyi diliyorum.