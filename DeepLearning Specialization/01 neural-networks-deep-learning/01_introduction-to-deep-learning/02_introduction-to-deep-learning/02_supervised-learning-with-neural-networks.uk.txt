Навколо нейронних мереж (НМ) існує багато оманливих розмов. Частина цих розмов, можливо, виправдана,
 якщо зауважити як добре вони працюють. Бо, виявляється, на даний час найбільшу економічну цінність мали практично лише НМ одного типу машинного навчання (МН) - контрольованого. Давай подивимось, що це означає і розглянемо кілька прикладів. В керованому навчанні ми маємо деякі вхідні дані x, і хочемо навчити деяку функцію y відображати деякі вихідні дані. 
Тож, наприклад, ми щойно бачили форму для передбачення вартості житла, 
в якій ми вводимо деякі характеристики житла і намагаємось вивести приблизну вартість y. 
Ось ще кілька прикладів, в яких НМ виявились дуже ефективними. Можливо, найбільш вигідний застосунок глибинного навчання (ГН) зараз - це онлайн реклама. 
Можливо, не найбільш надихаючий, проте, безсумнівно, дуже прибутковий. 
Завдяки даним що введені користувачем на сайті - його клікам та ще деякій інформації - НМ набули можливості передбачувати клацнеш ти по рекламі чи ні, показуючи тобі та іншим користувачам рекламу, по якій ти найімовірніше клацнеш. 
Це стало доволі прибутковим застосунком НМ в багатьох компаніях. Тому що можливість показати тобі рекламу, по якій ти найімовірніше клацнеш, має прямий вплив на фінансовий баланс деяких дуже великих компаній онлайн реклами. 
Комп'ютерний зір також зробив великі кроки за останні кілька років, переважно завдяки ГН. 
Тож ми можемо ввести зображення і, наприклад, хочемо вивести показник, скажімо від 1 до 1000, який покаже чи є це зображення схожим на одне з 1000 інших зображень. Тобто його можна використовувати для тегування фото. 
Я вважаю, що нещодавній прогрес у розпізнаванні мовлення теж дуже вражаючий. Так що тепер ми можемо ввести аудіозапис в НМ і отримати текстову стенограму. Машинний переклад також зробив великі кроки завдяки ГН. 
Так що тепер можна ввести в НМ речення англійською і одразу отримати, скажімо, речення китайською. І в автономному водінні можна ввести зображення того, 
що знаходиться перед авто, деяку інформацію з радарів і, базуючись на цих даних, НМ може бути натренована повідомляти про інші авто на дорозі. Тож, це важливий компонент для систем автономного водіння. 
Дуже багато даних, створених НМ, залежать від продуманого вибору, що має бути x і що має бути y в конкретній задачі, а потім адаптації цього компоненту контрольованого навчання в, часто, більші системи, такі як автономний транспортний засіб. 
Виявляється, що для різних застосунків підходять різні типи НМ. 
Наприклад, в застосунку для нерухомості, який ми бачили в попередньому відео, ми використовували універсальну стандартну архітектуру НМ. 
Скоріш за все, для нерухомості і онлайн реклами можуть бути використані відносно стандартні НМ, схожі на ті, що ми бачили. 
 Для обробки зображень ми часто використовуємо згорткові НМ [convolutional neural networks], які позначаються ЗНМ. [CNN] А для послідовностей даних, наприклад, аудіо, що має часовий компонент, тож є найбільш природним прикладом одномірної часової послідовності, тож, для таких послідовностей ми часто використовуємо РНМ [RNN] - рекурентні НМ. Мови. І в англійській і в китайській букви чи слова також чуються по одному, 
тож мова теж є прикладом послідовностей даних. Тож часто для таких застосунків використовуються ще більш складні конфігурації РНМ. А для більш складних застосунків, таких як автономне водіння, 
де є зображення, що накопичуються, швидше за все потрібне щось більш складне ніж ЗНМ [CNN] - згорткові структури НМ. 
Інформація з радарів відрізняється від інших даних. То ми можемо підійти до більш спеціалізованих і складних, гібридних архітектур НМ. Тож, давай дещо конкретизуємо що таке стандартні ЗНМ та РНМ архітектури. В літературі зустрічаються ось такі зображення. Це стандартна НМ. Можуть зустрічатись і отакі зображення. Це - приклад ЗНМ. Пізніше дізнаємося, що позначають ці зображення і як це реалізувати. 
ЗНМ часто використовуються для зображень. Також зустрічаються ось такі зображення. Як це реалізувати, ми також розглянемо пізніше. РНМ підходять для одномірних послідовностей даних, що можуть мати часовий компонент. Ти також, можливо, чув про застосунки МН для структурованих і неструктурованих даних. Ось що значать ці терміни. Структуровані дані - це бази даних. Наприклад, для передбачення ціни нерухомості ми можемо мати базу даних зі стовпцями, які містять площу і кількість кімнат. Це структуровані дані. А для передбачення клацне чи ні 
користувач по рекламі ми можемо мати інформацію про користувача. Наприклад, вік 
або деяку інформацію про рекламу і мітки y, які ми намагаємось передбачити. 
Тож це також структуровані дані. У них всі ознаки, такі як площа будинку, кількість спалень, вік користувача мають чітко визначене значення. Навпаки, неструктуровані дані - це аудіо, нестиснуте аудіо, або зображення, 
в яких ми хочемо розпізнати що на картинці, або текст. Тут дані можуть бути значеннями пікселів зображення або окремими словами чи шматками тексту. Історично, для комп'ютера 
набагато складніше обробити неструктуровані дані порівняно зі структурованими. А людські істоти еволюційно дуже добре розуміють і звукові репліки, і зображення. І хоча текст - досить недавній винахід, люди, все одно, дуже добре інтерпретують неструктуровані дані. 
Тож, найбільш вражаюча річ в розвитку НМ - це те, що завдяки ГН, завдяки НМ, комп'ютери зараз набагато 
краще розпізнають неструктуровані дані ніж всього кілька років тому. І це створює можливості для нових застосувань у сферах розпізнавання мовлення, зображень, перетворення тексту в мовлення. 
Набагато більші, ніж це було можливо всього лиш 2-3 роки тому. 
Я думаю, що через те, що люди мають природне розуміння неструктурованих даних, 
ми можемо чути про успіхи НМ у ЗМІ. Бо це дуже захоплює, коли НМ розпізнає кота. Нам всім це подобається і ми знаємо, що це значить. 
Але, виявляється, що багато швидкоплинних економічних вигод, які дають НМ, базуються на структурованих даних. 
Створені кращі системи реклами, набагато кращі рекомендації продуктів 
і просто краща здатність обробляти гігантські бази даних, які є в багатьох компаній, щоб робити точні передбачення. Тож, в цьому курсі багато технік, про які ми дізнаємось, 
будуть застосовуватись і до структурованих і до неструктурованих даних. Щоб пояснити алгоритми 
ми будемо давати більше прикладів, які використовують неструктуровані дані. 
Проте, незалежно від задач по розробки застосунку НМ, яку ти перед собою ставиш, я сподіваюсь, 
ти знайдеш корисну інформацію про обидва типи - і структуровані, і неструктуровані даних. Отже, НМ трансформували контрольоване навчання і створюють величезні економічні вигоди. Виявляється, що переважна частка базових технічних ідей НМ витала в повітрі багато десятків років. Чому це так? Чому тільки лише зараз вони розквітли і так добре функціонують? 
В наступному відео ми поговоримо чому лише нещодавно НМ стали потужним інструментом.