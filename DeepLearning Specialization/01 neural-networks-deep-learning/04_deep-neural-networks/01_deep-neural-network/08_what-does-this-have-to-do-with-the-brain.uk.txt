Тож чим глибоке навчання (ГН) подібне до людського мозку? Ризикну одразу відкрити всі карти і скажу, що не багато чим. Але давай коротко оглянемо, 
чому люди проводять аналогію між ГН і людським мозком. Коли ми реалізуємо нейронну мережу (НМ), то здійснюємо пряме і зворотне поширення. Я думаю, що через те, що складно передати розуміння того, що роблять ці рівняння (бо Градієнтний спуск - дійсно складна функція), і виникла аналогія ніби вони працюють подібно до мозку. Насправді ж, це надто спрощене пояснення роботи мозку. Але ця простота ніби заспокоює людей, які про це публічно висловлюються, чи ЗМІ, 
які про це повідомляють і, безумовно, формують суспільне уявлення. Існує досить вільна аналогія між, скажімо, вузлом логістичної регресії (ЛР) і сигмоїдальною функцією активації. Ось ілюстрація одного нейрону мозку. Ось зображений біологічний нейрон.
 Цей нейрон є клітиною мозку, і отримує електричні сигнали від інших нейронів (можливо, від x₁, x₂, x₃, можливо, від інших a₁, a₂, a₃), і здійснює прості порогові обчислення і потім, 
якщо збуджується, посилає електричний імпульс в аксон, 
по всій довжині відростку, до інших нейронів. Тож, це дуже спрощена аналогія між логістичними вузлами окремого нейрона НМ й біологічного нейрона, що зображений справа. Але я думаю, що зараз навіть нейронауковці не мають уявлення, що ж робить навіть один нейрон. Навіть один нейрон здається набагато складнішим ніж ми можемо його охарактеризувати з точки зору нейронауки. І те, що нейрон робить, щось схоже на ЛР, не є єдиною його діяльністю. Ніхто, жодна людина поки що повністю цього не розуміє. Наприклад, процес навчання нейрону людського мозку 
досі залишається досить містичним для нас. І поки що повністю не зрозуміло, 
чи використовує людський мозок алгоритм, що хоч трохи схожий на зворотне поширення чи Градієнтний спуск, чи навчальні механізми людського мозку, 
фундаментально відрізняються. Тож, коли я думаю про ГН, 
я думаю про те, як ефективно покращити процес дуже гнучкими, дуже складними функціями, 
навчитись проектувати Y з X, навчитись проектувати вихідні дані 
з вхідних у керованому навчанні. І якщо зараз це аналогія мозку 
(можливо, вона й була колись корисною), то я думаю, що зараз акценти змістились так, 
що ця аналогія ламається. Я схиляюсь до того, 
щоб більше не користуватись цією аналогією. Тож, це все щодо НМ і мозку. Я не впевнений, але комп'ютерне бачення,
 на мій погляд, дещо більше надихáлось людським мозком, ніж інші дисципліни, що теж застосовують ГН. Але особисто я використовую аналогію з людським мозком все рідше. Тож, наразі на цьому все. Тепер ти знаєш, як реалізувати пряме і зворотне поширення, і Градієнтний спуск навіть в глибоких НМ. Удачі з програмувальною вправою! І з нетерпінням чекаю тебе на 2-ому курсі, 
щоб поділитись ще багатьма ідеями.