В цьому відео я хочу допомогти тобі інтуїтивно зрозуміти 
диференціальне числення (диф.числення) і похідні. Зараз, можливо, тобі здається, що з того часу 
коли ти востаннє бачив/ла диф.числення в коледжі і, залежно від того коли ти випустився/лась, 
що пройшло досить багато часу. Якщо ти так думаєш, не переймайся. Тобі не потрібне глибоке розуміння диф.числення, 
щоб ефективно застосовувати його до нейронних мереж (НМ) і в глибокому навчанні (ГН). Тож, якщо при перегляді цього чи наступних відео ти здивуєшся, типу: "Ого! Це те, що мені треба знати!? Це диф.навчання досить складне!", то моя порада наступна: подивись відео і якщо зможеш виконати домашнє завдання і дописати програмні завдання, то ти вмієш застосовувати ГН. Фактично, що ми зробимо на 4-ому тижні, то це визначимо кілька типів функцій, що дозволять тобі інкапсулювати все що необхідно відносно диф.числення. Ці функції називають функціями прямого і зворотнього поширення. Вивчивши їх, ти зможеш використовувати все, 
що потрібно знати з диф.числення. Тож, немає необхідності переживати через це. Я переконаний, що в цьому вступі до ГН, на цьому тижні, нам треба відкрити ящик і пірнути дещо глибше в диф.числення. Хоча, насправді, все що нам необхідно - 
це лише інтуїтивне розуміння, щоб могти вдало застосовувати ці алгоритми. І, нарешті, якщо ти належиш до, можливо, меншої групи людей, які є експертами диф.числення, 
які добре розуміють диф.числення і похідні, то, напевно, нічого страшного, якщо ти пропустиш це відео. А всі інші давайте заглибимось і і спробуємо отримати інтуїтивне розуміння похідних. Тут я побудував f(a)=3a, тобто просто пряму лінію. Щоб зрозуміти похідні, давай розглянемо кілька точок цієї функції. Скажімо, a=2. В цьому випадку f, що =3a, =6. Тож, якщо a=2, то f(a)=6. Скажімо, ми злегка штурхнемо значення a. Я легко підштовхну a, так, що воно зараз =2,001. Тож я дав a крихітного штурханця вправо. Тож тепер воно =2,001, 
проте, я намалюю 2,001 у невідповідному масштабі, бо різниця 0,001 занадто мала, 
щоб показати її на цьому графіку, проте, вона легенько штурхає a вправо. Тепер. f(a)= 3 помножити на неї (різницю), тобто =6,003. Ми намалюємо її отак. Це теж не відповідає масштабу, але це 6,003. Тож, якщо глянути на цей маленький трикутник, 
який як виділив зеленим, то ми побачимо, що якщо підштовхнути a на 0,001 вправо, то f(a) зміниться на 0,003. Величина, на яку збільшується f(a), в 3 рази більша ніж величина, на яку ми a підштовхнули вправо. Тож ми хочемо сказати, що нахил або похідна функції f(a) в точці a=2, або при a=2, - =3. Сам термін похідна, по суті, означає нахил. Просто похідна звучить моторошно, більш лякаюче, а нахил - більш дружньо описує концепцію похідної. Тож, коли чуєш "похідна", просто думай "нахил" функції. Більш формально, нахил визначається як висота поділена на ширину ось цього маленького трикутника, 
позначеного зеленим. Тож це - 0,003/0,001. І, фактично, те що нахил =3, або похідна =3, просто відображає той факт, що коли підштовхнути a вправо на 0,001 (на маленьку величину), то величина f(a) збільшується на втричі більшу величину ніж та, 
на яку ми підштовхнули a в горизонтальному напрямку. Тож це - все, чим є нахил прямої. Тепер давай розглянемо цю функцію з іншого боку. Скажімо, що тепер a=5. В цьому випадку f(a) (3 помножити на a) =15. Тож, давай я знову штурхону a вправо. Невеличкий поштовх і тепер a збільшилось до 5,001. f(a) - втричі більше. Тож f(a)=15,003. І, знову ж, коли я вдаряю a вправо, підштовхую a вправо на 0,001, f(a) збільшується на втричі більше. Тож, нахил, знову ж, в точці a=5 - так само 3. Записується те, що нахил функції f(a)=3, наступним чином: df(a)/da. Так позначається нахил функції f(a). Коли ти підштовхуєш змінну a, на невеличку величину, нахил =3. Інший спосіб записати формулу похідної наступний. Це можна записати як d/da від f(a). Тож немає значення запишемо ми f(a) вгорі (в чисельнику) чи збоку. Все що означає це рівняння, це те, 
що якщо підштовхнути a трохи вправо, то ми очікуємо, що f(a) збільшиться на втричі більшу величину ніж та, на яку ми підштовхнули a. Отже, в цьому відео я пояснив що відбувається з похідною, якщо ми підштовхнемо змінну a на величину 0,001. Якщо говорити про офіційне математичне визначення похідних, 
то похідні визначаються через ще менші величини, 
на які ми підштовхуємо a вправо. Тобто це не 0,001. Це не 0,00000001. Це не 0, 0, 0, 0 і так далі, 1. Це ще менше. Офіційне визначення похідної каже, що підштовхування a вправо на нескінченно малу величину 
(нескінченно, дуже-дуже малу величину)... Якщо це зробити, то f(a) збільшиться на втричі більшу величину, яка б малесенька не була величина, на яку ми підштовхуємо a. Отаке офіційне визначення похідної. Але, щоб це можна було зрозуміти інтуїтивно, ми будемо говорити про підштовхування a вправо 
на цю маленьку величину 0,001, навіть якщо вона не нескінченно мала. Тож, одна з властивостей похідної це те, що незалежно від місця визначення нахилу цієї функції, він =3. Чи a=2, чи a=5, нахил цієї функції =3. А це означає, що яким би не було значення a, 
якщо його збільшити на 0,001, то значення f(a) збільшиться на втричі більшу величину. Тож ця функція має однаковий нахил по всій довжині. Щоб це побачити, можна намалювати ось ці маленькі трикутники і пересвідчитись, що висота поділена на ширину 
завжди дає співвідношення 3:1. Тож маю надію, що це допомогло тобі вловити сенс нахилу: що похідна функції означає пряму в цьому прикладі і, що нахил функції =3 по всій довжині. В наступному відео давай розглянемо дещо складніший приклад, 
в якому нахил функції може бути різним в різних точках функції.