В цьому відео я покажу дещо складніший приклад. В ньому нахил може бути різним в різних точках функції. Давай почнемо з прикладу. Ось графік функції f(a)=a². Давай розглянемо точку a=2. a² або f(a) =4. Давай підштовхнемо a трішки вправо, до a=2,001. f(a), тобто a², буде = приблизно 4,004. Точне значення, якщо обчислити, буде 4,004001. Але для спрощення будемо використовувати 4,004. Тож це значить, що коли a=2... Давай зобразимо це на графіку. Тож, як ми вже сказали, якщо a=2, то f(a)=4 (тут осі x та y не однакового масштабу). Технічно, 
довжина цього вертикального відрізку має бути значно вище ніж довжина оцього горизонтального. Тож x і y - не однакового масштабу. Проте, якщо я підштовхну a до 2,001, то f(a) стане приблизно 4,004. Тож, якщо ми знову намалюємо цей маленький трикутник, тобто якщо я підштовхну a вправо на 0,001, f(a) збільшиться на в 4 рази більшу величину - 0,004. Тож на мові диференціального числення (диф.числення) ми скажемо, що нахил чи то похідна від f(a) в точці a=2 буде 4. Або ж, щоб записати позначеннями диф.числення, d/da від f(a) =4 при a=2. Одна з особливостей функції f(a)=a² це те, що її нахил різний для різних значень a. Цим цей приклад відрізняється від того, 
що ми розглядали на попередньому слайді. Тож давай розглянемо іншу точку. Якщо f=5 (тобто вже не 2, а 5), то a²=25, тобто це - f(a). Якщо я підштовхну a вправо знову, легенько підштовхну a, до a=5,001, то тепер f(a) буде приблизно 25,01. Тож ми бачимо, що якщо збільшити a на 0,001, f(a) збільшується на вдесятеро більшу величину. Тож ми маємо d/da*f(a)=10 при a=5, тому що f(a) збільшується на вдесятеро більшу величину ніж a, коли ми легко підштовхуємо a. Тож один із способів побачити чому похідні різні в різних точках - це намалювати оцей маленький трикутник в різних точках графіку. І ми побачимо, 
що відношення висоти трикутника (протилежного катета) до ширини (прилеглого катета) 
дуже відрізняється в різних точках кривої. Тож тут нахил =4 при a=2, проте, =10 при a=5. Тепер, якщо відкрити підручник з диф.числення, то він скаже, що d/da від f(a)=, а f(a)=a², тобто це - d/da від a². Також у підручнику ми знайдемо, що оце - нахил функції a² - =2a. Я не буду це доводити. Ти можеш просто відкрити підручник з диф.числення, знайти таблицю з формулами і побачити, що похідна від a² =2a. І справді, це відповідає тому, що ми вже зробили. А саме, коли a=2, то нахил функції (2a) =2*2=4. А коли a=5, то нахил функції (2a) =2*5=10. Тож, якщо ти коли-небудь відкриєш підручник з диф.числення 
і побачиш цю формулу (похідна a²=2a), то все що це значить - це, що для будь-якої a зміна на 0,001 чи будь-яку маленьку величину спричинить зміну f(a) на вдвічі більшу величину. Тобто нахил або похідна помножена на цей невеличкий поштовх вправо змінної a. Ще одна маленька деталь. Я використав тут знак приблизної рівності, 
бо воно тут не точно =4,004, є ще 001 далі. Виявляється, що ці 001 з'являються тут, бо ми підштовхуємо a на 0,001 вправо. Якщо ми підштовхнемо вправо на цю нескінченно малу величину, то цей вираз відсунеться ще далі і ми виявимо, 
що величина, на яку підштовхнеться f(a) точно = добутку похідної і величини, на яку ми підштовхнули a вправо. Причина, по якій значення не точно =4,004, це те, 
що похідні визначаються нескінченно малими змінами, значно меншими ніж 0,001. Хоча 0,001 і мала, проте, не нескінченно мала величина. Ось чому величина, на яку збільшилась f(a), не відповідає точному розрахунковому значенню, 
а відповідає приблизному значенню визначеному похідною. На завершення давай швидко розглянемо ще кілька прикладів. Приклад, який ми щойно бачили, це для функції f(a)=a². Для цього випадку, 
згідно таблиці формул з підручника з диф.числення, похідна =2a. І для прикладу, який ми бачили, якщо a=2 - f(a)=4, а якщо ми підштовхнемо a (зробимо його дещо більшим), то f(a) буде приблизно 4,004, тобто f(a) збільшується на в 4 рази більше. І, справді, при a=2 похідна =4. Давай розглянемо ще кілька прикладів. Скажімо, f(a)=a³. Якщо глянути на таблицю похідних в підручнику з диф.числення, то ми побачимо, що нахил функції, тобто похідна функції =3a². Тож цю формулу ми можемо взяти з підручника з диф.числення. Що це значить? Це можна розтлумачити наступним чином. Давай для прикладу знову візьмемо a=2. Тож f(a) або a³=8 (це 2 в кубі). Тож якщо ми підштовхнемо a, то отримаємо f(a)≈8,012. Можеш це самостійно перевірити. Якщо піднесеш 2,001 до 3-ого степеня, то побачиш, що результат дуже близький до 8,012. І, справді, якщо a=2, то 3*2² буде 3*4, тобто 12. Тож формула похідної визначає, що якщо трохи підштовхнути a, то f(a) повинно збільшитись на в 12 разів більшу величину. І це, справді, так. Якщо збільшити a на 0,001, то f(a) збільшується на в 12 разів більше, тобто на 0,012. І останній приклад перед закінченням. Скажімо, f(a) = логарифмічній функції. Отже, справа (в правій частині рівняння) - log(a). Будемо вважати його логарифмом з основою e. Дехто його записує як ln(a). Тож, глянувши в підручник з диф.числення, ми побачимо, що похідна від log(a) (а ця функція має такий вигляд) або нахил цієї функції визначається як 1/a. Це можна тлумачити так: 
якщо будь-яке значення a (давай продовжимо використовувати a=2 як приклад) 
підштовхнути легко вправо на 0,001, то очікується, що f(a) збільшиться на в 1/a (згідно формули похідної) більшу величину ніж ми збільшили a. Тож, фактично, якщо взяти калькулятор, ми побачимо, що при a=2 f(a)≈0,69315 і якщо збільшити a до 2,001, то f(a) буде ≈0,69365, тобто збільшиться на 0,0005. І, справді, якщо глянути на формулу похідної, якщо a=2 - d/da*f(a)=1/2. Тож формула похідної визначає, що якщо збільшити a на 0,001, то можна очікувати, що f(a) збільшиться на половину, 
тобто на половину від 0,001, тобто на 0,0005, тобто саме на те, що ми отримали. Тож якщо a збільшується на 0,001 (від a=2 до a=2,001), f(a) збільшується на половину цієї величини. тобто, збільшується на приблизно 0,0005. Тож, якщо ми намалюємо маленький трикутник, то побачимо, що якщо зміщення по горизонтальній осі =0,001, то по вертикальній - log(a), тобто на половину тієї величини, тобто 0,0005. Тож в цьому випадку 1/a або 1/2 при a=2 це - нахил цієї лінії в точці a=2. Отже, це все про похідні. Є лише дві речі, які потрібно запам'ятати з цього відео. Перша, це що похідна функції - це нахил функції, а нахил функції може бути різним в різних точках функції. В першому нашому прикладі, коли f(a)=3a, тобто є прямою, похідна була однаковою по всій довжині. Вона по всій довжині дорівнювала 3. Для інших функцій, як f(a)=a² або f(a)=log(a), нахил лінії змінюється. Отже, нахил або похідна може бути різною в різних точках кривої. Це - перша річ. Похідна - це просто нахил лінії. Друга річ це - якщо хочеш знайти похідну функції, можеш просто відкрити підручник з диф.числення 
або Вікіпедію і, в більшості випадків, дізнатись формулу нахилу потрібної функції. Отже, маю надію, що дав тобі розуміння похідних або нахилів ліній. Давай перейдемо до наступного відео, де почнемо говорити про Діаграму обчислень і як її використовувати, 
щоб обчислювати похідні більш складних функцій.