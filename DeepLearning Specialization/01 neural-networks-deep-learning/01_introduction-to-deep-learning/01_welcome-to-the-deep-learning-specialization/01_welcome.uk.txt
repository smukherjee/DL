Вітаю і ласкаво просимо! Як ти, напевно, вже знаєш, глибоке навчання (ГН) змінило звичний інтернет-бізнес, такий як веб-пошук та реклама. Але, крім цього, ГН також відкриває і нові продукти, і бізнеси, і інструменти, 
що допомагають людині творити: від покращення охорони здоров'я, де ГН вдало розпізнає рентген-знімки, до індивідуального навчання, точного землеробства, і навіть 
до самохідних машин та багато іншого. Якщо ти хочеш дізнатися більше про інструментарій ГН і навчитися ним користуватись, щоб створювати дивовижні речі, я допоможу тобі досягти в цьому успіху. Коли ти закінчиш цю підбірку курсів на Coursera, яка загалом є однією спеціалізацією, то зможеш впевнено вказати "deep learning" в своєму резюме. Я вважаю, що протягом наступного десятиліття всі ми матимемо можливість побудувати дивовижний світ, 
дивовижне суспільство, що живитиметься від штучного інтелекту. І я маю надію, що ти зіграєш значну роль в створенні цього 
могутнього суспільства. Тож, давай почнемо. Я вважаю, що штучний інтелект (ШІ) є новітньою електрикою. З'явившись приблизно 100 років тому, електрифікація нашого суспільства змінила всю основну індустрію, починаючи з транспортування, виробництва, закінчуючи охороною здоров'я, комунікаціями та ще багато чим. І зараз ми несподівано чітко розуміємо, що ШІ несе в собі схожі за масштабами зміни. Звичайно ж, однією з областей ШІ, що стрімко розвивається, тим самим сприяючи розвитку ШІ взагалі, є ГН. Тож, сьогодні "deep learning" стає найбільш витребуваною навичкою в технологічному світі. За допомогою цього і наступних курсів я допоможу тобі набути і освоїти ці навички. Все, що ти вивчиш з цієї послідовності п'яти курсів, є повною спеціалізацією на Coursera. З першого курсу ти зрозумієш основи нейронних мереж (НМ), ознайомишся з НМ і ГН. Відео, що ти дивишся, є частиною першого курсу, він триває загалом 4 тижні. Кожен з 5-ти курсів спеціалізації буде тривати приблизно 2-4 тижні. Більшість з них коротша за 4 тижні, насправді. У першому курсі ти навчишся будувати НМ, включаючи глибоку НМ, і тренувати її на даних. В кінці першого курсу ти зможеш побудувати глибоку НМ 
для розпізнавання... вгадай чого? Котів! :) З певних причин коти неминуче крутяться навколо ГН. Тож, слідуючи традиціям, в першому курсі ми побудуємо которозпізнавач. Далі, в другому курсі ти дізнаєшся більше про практичні аспекти ГН. Тож, ти побудуєш свою мережу, і налаштуєш її таким чином, 
щоб вона добре виконувала свою роботу. Ти опануєш налаштування гіперпараметрів, 
регуляризацію, діагностику зсуву і варіативності, та додаткові алгоритми оптимізації, такі як імпульс RmsProp 
та алгоритм оптимізації Adam. При побудові НМ, часом може видатись, що налаштувань дуже багато або що нею керує якась чорна магія. Тому, другий курс, що триває лише 3 тижні, викриє секрети чорної магії. В третьому курсі, що триває всього 2 тижні, ти зрозумієш, як структурувати свій проект МН. Виявляється, що стратегія побудови систем МН змінилась в епоху ГН. Так, наприклад, спосіб розподілу даних на тренувальний, розробницький (або dev, або його ще називають 
перехресною перевіркою) і тестовий набори, змінився в епоху ГН. Тож чи роблять зараз такий розподіл? Або, якщо твій тренувальний і тестовий набори 
надходять з різних джерел (що трапляється все частіше і частіше в епоху ГН), то як з цим бути? Якщо ти чув про ГН повного циклу, то дізнаєшся нього ще більше в третьому курсі і дізнаєшся коли його доречно використовувати, а коли - ні. Матеріал третього курсу відносно унікальний. Я поділюся складними уроками, які мені довелось засвоїти, будуючи і випускаючи досить значну кількість продуктів ГН. Наскільки мені відомо, це - матеріал, який не викладається в більшості університетів, що мають курси ГН. Я дійсно надіюсь, що допоможу тобі змусити свої системи ГН 
справно працювати. В наступному [четвертому] курсі, ми поговоримо про згорткові НМ, що часто скорочено записуються ЗНМ
/CNN (convolutional neural networks). Згорткові мережі, чи то згорткові НМ, 
часто застосовують до зображень. Тож ти вивчиш як будувати ці моделі в 4-ому курсі. І насамкінець, у 5-ому курсі, ти вивчиш моделі послідовностей і те, як їх застосовувати для обробки людської мови (ОЛМ) 
[natural language processing] та інших задач. Тож моделі послідовностей включають такі моделі як повторювані НМ [RNN - recurrent neural networks] 
та моделі ДКП [LSTM - long short term memory] або моделі довгої короткочасної пам'яті. Ти зрозумієш, що означають ці терміни, у 5-ому курсі і зможеш застосувати їх в задачах ОЛМ. [обробка людської мови] Тож ти вивчиш ці моделі в 5-ому курсі і 
зможеш застосовувати їх до послідовностей даних. Бо, наприклад, природна мова - це послідовність слів. Ти також зрозумієш як ці моделі можуть бути застосовані 
для розпізнавання мовлення або генерування музики та інших задач. Тож, протягом цих курсів ти вивчиш інструменти ГН, зможеш застосувати їх для побудови дивовижних речей. І, сподіваюсь, багатьом з вас це допоможе просунутись по кар'єрі. Тож, давай почнемо. Будь ласка, переходь до наступного відео, 
де ми поговоримо про ГН з точки зору контрольованого навчання.